---
title: Hunger, Hjärta, Passion
date: "2024-04-04"
author:
  {
    name: Filip Sjöberg,
    twitterName: "@Sjobergfilip",
    twitterLink: https://twitter.com/sjobergfilip,
    image: "/images/author/filip.jpg",
  }
postImage: "/images/blog/fira_segern.jpeg"
categorys: [artikel]
description: Seger i premiären, långt ifrån dem bästa matchen man har sätt, men en krigarseger som heter duga.
---

Längtan är över, säsongens första match är nu spelad och vi kan konstatera att Södra går segrande ur en, vad det blev, grinig premiär. Det var inte den bästa matchen vi har sett rent spelmässigt men det var en krigarseger som heter duga.

Det var första gången i tävlingssammanhang som vi ställs mot BK Olympic, och jag måste faktiskt säga att jag överraskad över hur bra gänget från Malmö spelade i premiären, trots att jag sett de spela tidigare. Stundtals trycker dom ner oss med ett fint passningsspel och har många påhittiga offensiva spelare.

Men det syntes att Södra har jobbat mycket med sitt försvarsspel under försäsongen, faktiskt så märktes det i dubbel bemärkelse, men låt mig återkomma till det.

För när den höga pressen inte gav den önskade effekten så var man bekväm i det låga försvarsspelet. För trots sina kluriga offensiva spelare och passnings skicklighet hade Olympic svårt att skapa de där riktiga 100% lägena.

Även att det fanns stunder där BK lyckades skapa ett tryck på oss kände jag mig faktiskt inte så orolig. Jag kände mig trygg i det fokus Patric har satt under denna försäsong. Ett solid och stabil försvar och ett j\*\*vla krigande rent ut sagt.

Inte för att Södra var dåliga i sin offensiv men det syntes som sagt att fokus har legat på det defensiva spelet. För till skillnad Olympic hade kanske inte södra så värst många super farliga lägen. Stundtals såg det bra ut och man hittade fina kombinationer men det saknades en slutprodukt. Och ja ibland kändes det som det gick lite väl fort fram, men det var kanske för BK Olympic var så pass skickliga på att äga boll, vem vet.

Men oj vilket arrangemang från ståplats, som vanligt skulle jag vilja säga. För trotts motgångar rent sportsligt så fortsätter ståplats att levererar på allra högsta nivå. Fortsätt att stötta deras arbete genom att swisha valfri summa till 123 160 55 59.
![tifo_återtåget](/images/blog/tifo_återtåget.jpeg)
_Bild från Jönköpings Södras facebook, foto: Oscar Wallin_

Att kliva av vallen med tre poäng, med lite lätt vind i seglen var nog det viktigaste denna afton. Att spelet inte såg 100% ut var mer än förväntat, dock har det minst sagt hänt mycket grejer sedan den dystra matchen i Borlänge den elfte November 2023. Att direkt studsa tillbaka till eliten känns kanske inte direkt som något vi ska räkna med men för varje seger ökar ju såklart förväntningarna.

Att dela ut gröna hjärtan denna matchen var inte lätt, förutom planens gigant Hugo Lyck tycker jag det är många som förtjänar att få beröm. Jag tycker Julius gör en mycket stabil insats och Jonte Drott visar hur nyttig han kommer vara i år. Ellbring kommer bara bli bättre och bättre. Jag hoppas och tror att vi har hittat vår målskytt. Påminner lite om en vänsterfotad Fredrik Olsson?

Min gröna hjärtan går till

💚💚💚 Hugo Lyck

💚💚 Jonatan Drott

💚 Julius Lindgren

Trots att premiärmatchen hade mer att önska gör det mig inte något att spelet inte såg perfekt ut, jag är nöjd med att hungern, hjärta och passion lös igenom hos killarna. Det är ett helt annat Södra vi såg på plan denna premiär kontra det Södra vi såg lämna Borlänge med 0-4 i röven. Tydligt var att gänget kommer springa och kämpa för emblemet på bröstet, nu är det upp till oss vid sidan av plan att göra samma sak. För tillsammans bygger vi något nytt.

Nu väntar Norrby borta och jag hoppas så många som möjligt kommer att sluta upp och haka på till Borås. För vi gör det tillsammans.

Totala gröna hjärtan

**_Hugo Lyck:_** **_3_** 💚

**_Jonathan Drott:_** 2 💚

**_Julius Lindgren:_** 1 💚
