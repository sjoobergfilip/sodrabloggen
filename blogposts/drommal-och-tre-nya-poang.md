---
title: Drömmål och tre nya poäng
date: "2023-07-16"
author:
    {
        name: Filip Sjöberg,
        twitterName: "@Sjobergfilip",
        twitterLink: https://twitter.com/sjobergfilip,
        image: "/images/author/filip.jpg",
    }
postImage: "/images/blog/flamur.jpg"
categorys: [artikel]
description: "Det var ett Sundsvall som kom till Stadsparksvallen för att försvara, vilket var väldigt tydligt. Under de första 20 minuterna var det inte många pass inom laget innan bollen skickades långt ner till Södras backlinje så att vi återigen kunde etablera spelet."
---

Det var ett Sundsvall som kom till Stadsparksvallen för att försvara, vilket var väldigt tydligt. Under de första 20 minuterna var det inte många pass inom laget innan bollen skickades långt ner till Södras backlinje så att vi återigen kunde etablera spelet.

På andra planhalvan möttes vi av elva försvarsspelare det gjorde det svårt för de gröna eleganterna att skapa något. Och när de väl skapade något så stod Oscar Jonsson i vägen som fick några riktigt svettiga räddningar i första halvlek.

När domaren blåser av för halvtidsvila är det 0-0 och frågan man ställde sig var om det ens skulle bli några mål denna match.

I den 52:a minuten levererar planens bästa spelare Flamur Dzelili ett inlägg till Marko Nikolic som på något sätt får bollen in i mål, hur snyggt som helst. Ett mål som visar hur roligt det är att spela fotboll i Södra för tillfället.

Trots kontrollen vi har genom hela matchen lyckas det blir spännande i slutet, även att Giffarna inte skapar mycket så har de lägen att kvittera. Gustav Engblom är en tå från att peta in 1-1 men Södra håller ut och tar tre välförtjänta poäng.

Det har sagts tidigare men just nu är det väldigt kul att kolla på Södra. Det finns tankar och ideér för hur man ska anfalla, oavsett vilket lag man möter. Coach Andrés Garcia visar sig vara en mycket bra rekrytering av Barny kanske den bästa rekryteringen tillsammans med Samuel Adrian.

Vem som ska ha tre gröna hjärtan denna match är inte något snacka om. JP var inne på samma spelare, för när Flamur är på detta lekhumör är han bland de bästa i serien. Han trixar, han är klurig och han har en fin fot för inlägg, ja det händer nästan något varje gång han får bollen.

💚💚💚 Flamur Dzelili

💚💚 Marko Nikolic

💚 Arvid Eriksson

![flamur](/images/blog/flamur.jpg)
_Bild från Jönköpings Södras facebook_

Förutom tre nya poäng är det största glädjeämnet denna kväll en kille född 2007. Måns Isaksson som har varit med i truppen innan får nu göra sin debut i Superettan. En talang utöver det vanliga. En kille som har gått genom de egna leden får chansen vilket är helt rätt väg för Södra att gå när man befinner sig i denna ekonomiska situation.

Hur långt kan detta räcka? Södra känns ruskigt bra just nu, det är harmoni i truppen, ett tydligt hur man vill spela, relationerna på plan är hur bra som helst. Södra går in i ett tufft och viktigt schema. Det är Utsikten, Öster, Utsikten de tre kommande matcherna och skulle vi ta minst 6 poäng där vågar man på riktigt drömma om Allsvenskan igen.
