---
title: Patrik Ingelsten
date: "2024-01-07"
author:
  {
    name: Filip Sjöberg,
    twitterName: "@Sjobergfilip",
    twitterLink: https://twitter.com/sjobergfilip,
    image: "/images/author/filip.jpg",
  }
postImage: "/images/blog/ingelsten.jpeg"
categorys: [Statestik, Artikel]
description: Södra är redo för en ny era under ledning av en ny tränare. Efter en var det verkar noggrann process för att hitta en tränare som vill spela samma typ av fotboll som klubben och dessutom tidigare lyckats väl i samma serie, har det långsiktiga valet landat på Partik Ingelsten.
---

Södra är redo för en ny era under ledning av en ny tränare. Efter en var det verkar noggrann process för att hitta en tränare som vill spela samma typ av fotboll som klubben och dessutom tidigare lyckats väl i samma serie, har det långsiktiga valet landat på Partik Ingelsten. Ingelstens framgångsrika period med Eskilsminne, där laget visade en offensiv inställning och en imponerande fotboll, ger hopp om en spännande och rolig säsong. Något vi inte har fått bevittna på ett tag.

Att kliva ur det gamla hamsterhjulet och se nedflyttningen som en möjlighet till en nystart är inte annat än rätt. Det verkar som om klubben har investerat tid och tanke i att bygga upp något nytt tillsammans med en tränare som delar samma vision, vilket är rätt väg att gå.

Bloggen har tittat lite närmre på Eskilsminnes resultat och statistik under föregående år och där hittar vi en hel del intressanta saker och lägg där till att Eskilsminne alltså var nykomlingar i Ettan Södra.

Eskilsminne som inför säsongen var nykomlingar i Ettan Södra slutade tillslut på en fjärdeplats. Man stod för 51 mål framåt samt 34 insläppta mål. Att utmana om uppflyttning var man dock en bit ifrån då både seriesegraren IK Oddevold och tvåan Falkenberg tidigt ryckte ifrån övriga.

![presenterad](/images/blog/presenterad.jpeg)
_Bild från Jönköpings Södras facebook_

Vi vet att det är en offensiv fotboll man vill spela i år och trots att man vill komma snabbt till avslut så hade Eskilsminne en hel del boll, man snittade 54.2 procent i bollinnehav under säsongen och slog i snitt mer än 100 passningar mer per match gentemot sina motståndare. Det var bara FC Trollhättan som hade ett högre snitt än Eskilsminne. Dessutom slog man flest passningar i hela söderettan.

Ingelsten inledde säsongen med en 3-4-2-1 uppställning men efter en tung start med tre raka förluster bytte han formation till en 4-3-3/4-3-2-1 och vinsterna började trilla in. När Eskilsminne har gått som bäst, är det när man har ställt upp i en 4-3-3 så frågan är om det är den formationen vi kommer få se Södra spela i år?

Med profilerade värvningar som Jonathan Drott och Benjamin Tannus (snart klar?) finns det god potential att fortsätta vara passnings skickligt- och etablerande lag. Sedan infaller automatiskt en viss respekt från motståndarna som gör att vi möjligen får se flertalet lag backa hem på Stadsparksvallen.

Ettan Södra är däremot en oerhört tuff serie där det finns flertalet satsande lag som kommer att vara med och kampas om seriesegern. Värt att tillägga är att intresset för spelare ökat markant under senaste åren och nästintill alla lag har numera försäljningsbara, alternativt spelare som vill vara med på den så kallade “resan”. Vad det gäller truppbygget är det således viktigt att inte värva “mätta” spelare som nöjer sig med att spela för en klassisk klubb i Ettan. Där tycker jag vi värvat bra hittills då de anslutande spelarna känns motiverade och med bra löpkapacitet, vilket kommer behövas för att etablera press.

En annan vinkel i det hela är att försöka sig på en tvåstegsraket som vi sett en del klubbar göra senaste åren, det vill säga att gå rakt upp i Superettan för att sedan ta ett till steg Allsvenskan. Visserligen en rejäl utmaning men bygger man rätt trupp redan nu och lägger en stabil grund så kan det se ljust ut på sikt.

Frågan är bara vad vi kan förvänta oss under året och det beror givetvis också på hur de andra klubbarna väljer att rusta upp. Men med Patrik Ingelsten som tränare får vi en person med en gedigen spelarbakgrund och starkt ledarskap som var uppskattad i GAIS och var med om deras tuffa år och även fått vara med och bygga upp en klubb som Eskilsminne genom seriesystemen. Det är bra att ha varit med om både delarna och vi får nog se en hybrid-lösning här, dels att försöka bygga något långsiktigt genom seriesystemen men även se till så föreningen hamnar på fötter igen med helheten.
