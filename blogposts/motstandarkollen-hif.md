---
title: Motståndarkollen HIF
date: "2023-08-18"
author:
    {
        name: Filip Sjöberg,
        twitterName: "@Sjobergfilip",
        twitterLink: https://twitter.com/sjobergfilip,
        image: "/images/author/filip.jpg",
    }
postImage: "/images/blog/gm.jpg"
categorys: [motståndarkollen]
description: Det var en svag insats senast mot Örebro och nu börjar måstematcherna avlösa varandra. Näst på tur är Helsingborgs IF, ytterligare ett lag som ligger i botten och det är ytterligare ett lag som jagar oss.
---


Det var en svag insats senast mot Örebro och nu börjar måstematcherna avlösa varandra. Näst på tur är Helsingborgs IF, ytterligare ett lag som ligger i botten och det är ytterligare ett lag som jagar oss. 

Matchen mot Örebro senast var ett riktigt magplask, där vi inte ens är nära att vinna. Det Södra som vi lärde oss att känna under våren är som borta just nu. Det som funkade så bra funkar inte längre, vad är det som har hänt? Har vi blivit lättlästa eller har vi tappat allt självförtroende? 

Det gäller för Södra att hitta tillbaka och börja ta poäng igen för att inte bli indragna i botten i,  år igen.

Det är ett formsvagt Helsingborg som besöker ett formsvagt Södra på Vallen. Ett Helsingborg som man trodde hade hittat rätt med en bra period under sommaren. Men det har följts upp med fem svagare matcher, och man kommer närmst från en snöplig förlust mot Örgryte som avgör i 93:e och en tappad 2-0 ledning mot VSK.

Inför matchen mot HIF har Södrabloggen varit i kontakt med den profilstarka HIF supporten Olof Möller som ska hjälpa oss att få lite bättre koll på våran nästa motståndare, vilket vi är väldigt tacksamma för.

**Det är minst sagt två formsvaga lag som möts i helgen, ni kommer ifrån en förlust mot Västerås en match när ni ledde med 2-0 i halvlek, vad tar du med dig där ifrån?**

Från matchen mot Västerås tar jag väl med mig mest negativa saker. Västerås var det klart bättre laget och även om det finns mer att önska från domaren i matchen så tycker jag HIF än en gång visar en ängslighet och en osäkerhet som har präglat denna säsongen hittills. Jag tycker att det är starkt att i halvtid leda med 2-0 trots läget man går in i matchen med men när 2-1 kommer tidigt i andra halvlek så märker man att det sprider sig en oro i laget. Det har ju i det läget vi befinner oss i nu blivit så enkelt att det behövs visas mycket inställning och karaktär vilket man inte gör i andra halvlek mot VSK. Att dessutom tappa en ledning med 2-0 i det läget man är i efter att man förlorat mot ÖIS på övertid gör ju att trenden är minst sagt oroväckande.

**Sex matcher utan förlust, tre raka segrar, det kändes som att ni var på gång där i somras och att ni inte behövde vara oroliga för någon bottenstrid. Men nu ligger ni helt plötsligt på en 15:plats, vad är det som inte har funkat nu på slutet?** 

Ja du, hade jag vetat det hade jag hyrt ut mig till HIF. Nej men skämt å sido. Den oro och ängslighet som finns i truppen efter förra säsongen och inledningen på denna säsongen och alla förluster tror jag inte man kan få bort med ett fåtal bra prestationer. Jag tror att de där känslorna kommer smygande vid nederlag trots en kortare positiv trend. Jag trodde själv att vi hade börjat ta oss ur den värsta botten men det visar hur tajt och svår superettan är och hur små marginaler det är mellan att vara totalt nere i skiten och vara på någorlunda säker mark. Vi är i behov av att vinna fler och fler matcher för att skapa en trygghet vid motgång. En klassisk klyscha men lag det går bra för klarar ju motgångar för de är trygga i sitt eget spel och sin egen prestation. Det saknar HIF till stora delar.

**Som sagt det är två formsvaga lag som möts, hur tror du matchbilden kommer att se ut?**

Jag tror att det kommer vara en lite ängslig matchbild till en början, med tanke på att det är just två formsvaga lag. Ännu en klyscha men den som vågar ta tag i matchen kommer kontrollera matchbilden och vinna matchen. J-södra har ju mindre att oroa sig för sett till tabelläget vilket borde göra att de kan spela mer avslappnat.

**Om du skulle få välja en spelare ifrån Södra vem skulle du vilja ha till Helsingborgs IF?** 

Jag hade nog valt Robin Book.

**Varför just Robin Book?**

Med tanke på hans offensiva kvaliteter och de brister som HIF haft i offensiven där vi haft väldigt svårt att göra mål.

**Även att resultaten har varit svaga är det någon du skulle vilja lyfta fram i HIF som vi borde se upp för?**

Enligt rapporter från träningen så ska nyförvärvet Cole Alexander vara redo för spel och se väldigt bra ut. Likaså nyförvärvet Lucas Lima ser pigg ut och lär få speltid. Förhoppningsvis kan dessa två ge en injektion och höja lagets prestation.

**Kommer du själv vara i Jönköping? Och vad tycker du om Vallen?**

Jag kommer förhoppningsvis befinna mig i Jönköping, försöker lösa det berömda livspusslet. Jönköping borta är en av mina favoritbortamatcher i Sverige med läget på Stadsparksvallen, som ju är en av Sveriges finaste lägen, och den fina gräsmattan.