---
title: Arvids tankar inför Örebro borta
date: "2023-08-13"
author:
    {
        name: Filip Sjöberg,
        twitterName: "@Sjobergfilip",
        twitterLink: https://twitter.com/sjobergfilip,
        image: "/images/author/filip.jpg",
    }
postImage: "/images/blog/Arvid_malcom.jpeg"
categorys: [Intervju]
description: På måndag är det dags igen, lite av en vägskäls match när bussen går mot Örebro, närmare bestämt Behrn Arena.
---

På måndag är det dags igen, lite av en vägskälsmatch när bussen går mot Örebro, närmare bestämt Behrn Arena. Det är ett Örebro som inför säsongen var tippat mycket högre upp än vad de ligger nu. 

Örebro ligger för närvarande på en 13:e plats med en poäng upp till säker mark. Det är även ett Örebro som har fem raka kryss.

Det har hänt en hel del i Örebro under sommarfönstret. Både Samuel Dahl och Noel Milleskog har lämnat för Djurgården samtidigt har man värvat Samuel Kroon från BP. 

I Södras fall har man gjort klart med Othman El Kabir som enligt Barny har varit med och tränat med Södra under en längre tid, frågan är om han redo för 90 minuter. Det är även lite av en måste match för Södras del, vara med och utmana i toppen eller dra sig in i bottenstriden. 

Södrabloggen har fått möjligheten att få prata med Arvid Eriksson inför matchen mot Örebro för att se hur läget är i laget.  

![arvid](/images/blog/arvid.jpeg)
_Bild från Jönköpings Södras facebook_

**Tre tunga matcher nu, hur ska ni vända den negativa trenden?**

För att få med oss fler segrar framöver handlar det om att komma ihop som grupp och att alla individer ger sitt allt för bra prestationer, oavsett om man spelar 90 minuter, 30 minuter eller 5 minuter.

**Det var en mycket stark vårsäsong, men hösten har har varit tyngre, vad är den stora skillnaden enligt dig?**

Vårsäsongen var absolut stark, vi hade framförallt en fantastisk offensiv. Höstsäsongen startade även den okej med fyra poäng på två matcher. Nu har vi tre förluster mot två av de bästa lagen i serien. Det är såklart för dåligt, samtidigt ser jag inga direkta skillnader i hur vår vardag ser ut eller hur vi vill spela fotboll.

**Du gör din andra säsong i A-Laget. Känner du stor skillnad i år jämför med förra året?**

Jag är fortfarande ganska ung men känner mig inte speciellt ung faktiskt. Jag försöker axla en ledande roll bland de yngre spelarna o visa dem in i laget. Men även att ge dem knep och tips som kan utveckla dem som fotbollsspelare. Annars är det inga större skillnader rent sportsligt.

**Hur är det att ha brorsan i laget?** 

Att som bröder få spela tillsammans på elitnivå är fantastiskt. Att som försvarare få träna med Sveriges bästa 05 målvakt är oerhört kul. Han är betydligt mer talangfull och målmedveten än vad jag var vid hans ålder. Vi ser och tänker fotboll exakt lika och det kommer synas när vi spelar tillsammans. Han är fortfarande ung och har en fin karriär framför sig. Förhoppningsvis delar vi flera år tillsammans i våra karriärer.

![bröderna](/images/blog/bröderna.jpeg)
_Bild från Jönköpings Södras facebook_

**Örebro har inte vunnit eller förlorat på fem matcher, hur ska ni slå dom?**

 Vi ska från minut ett vara ett samlat och motiverat lag som går framåt. Försöka täppa till bakåt och vara effektiva när vi får chansen.

Vi tackar Arvid för att han tog sig tid att prata med oss.